Brugergrænseflade
=

Brugergrænsefladen i Tasks er beregnet til afvikling i en desktopbrowser. Ideelt set med en minimumsbredde på 12-1300 pixels. Generelt set, jo mere skærmplads, jo bedre. Applikationen er responsiv, så den er også brugbar på mindre skærme, herunder tablets og smartphones. Nogle sider i applikationen fungerer dog bedst på en desktop.

Vis/skjul menu
-

Klik på "X" øverst til højre i menubaren for at "skjule" menuen. I praksis folder den sig ind så den fylder så lidt som muligt. Når menuen er i denne mode kan du føre musen over menuen for at lade den folde sig ud igen, mens musen er over menuen. Klik på "menu" ikonet  for at gøre menuen permanent foldet ud igen.

På små skærme sker dette automatisk. Smartphones vil eksempelvis altid starte med den "skjulte" menu.

Listevisninger
-

### Tilpas kolonner
På de fleste listevisninger (sider med rækker af data, eksempelvis opgaveoversigten) er det muligt at tilpasse listen. Øverst til højre er der en knap der hedder "Opsætning". Klik på den for at få mulighed for at:

* Vælge hvilke kolonner der skal vises
* Vælge hvilken rækkefølge kolonnerne kommer i (træk og slip via "reorder"-ikonet)

Derudover kan der på enkelte lister være andre muligheder for filtrering og gruppering.

Så snart du laver en ændring (fx slår en kolonne til) bliver ændringen gemt. Næste gang du går ind på samme listevisning vil din gemte opsætning derfor være aktiveret.

### Massehandling
På de fleste listevisninger er der et afkrydsningsfelt som den første kolonne yderst til venstre. Disse bruges til at markere en eller flere rækker, hvorved der aktiveres en massehandlings-funktion. Via massehandling kan der altså foretages gængse, trivielle handlinger på mange data på én gang. Disse handlinger kan være at slette, skifte status, arkivere, aktivere og lign.

Notifikationer og bekræftelser på destruktive handlinger
-

Når du vil slette noget, vil du altid blive bedt om at bekræfte handlingen først.

Når noget er blevet oprettet, slettet eller opdateret vil du - sædvanligvis - se en kortvarig notifikation i bunden af skærmen. Notifikationen forsvinder af sig selv efter få sekunder. Der er undtagelser til denne regel; på sider hvor du øjeblikkeligt præsenteres for resultatet af din handling (eksempelvis ved oprettelse af en kvikregistrering, eller ved redigering af indstillinger) er der ingen notifikation.
